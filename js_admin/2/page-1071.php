<div class="wrap container" role="document">
    <div class="content row">
      	<main class="main col-sm-12" role="main">
			
		  	<article>
				<header>
			    	<h1 class="entry-title">MISJA - CZYLI NIE ODNAJDZIE WIĘCEJ WAS TA SAMA CHWILA <span style="font-size: 38px;"><em class="icon-smile"></em></span</h1>
			  	</header>
			  	<div class="entry-summary">
			  		<div class="hidden-xs hidden-sm hidden-md col-lg-4" style="padding:3px 20px 0px 0px; ">
						<img src="http://99foto.pl/wp-content/uploads/2014/10/misja_1.jpg" alt="fotograf ślubny kraków" class="img-responsive" /><br/>
						<img src="http://99foto.pl/wp-content/uploads/2014/10/misja_2.jpg" alt="fotograf ślubny tarnów" class="img-responsive" />						
					</div>
					<div class="col-lg-8">
						<p>Kiedy spojrzę w przeszłość na kilka ślubów, które miałem przyjemność fotografować, mogę powiedzieć jedno: każdy ślub jest inny. Para młoda i idealnie dopracowane detale są po prostu piękne. Goście weselni swoją radością sprawiają, że dzień ten staje się wyjątkowy, a całe tygodnie i miesiące przygotowań mają swój szczęśliwy finał w tym dniu pełnym uczuć, radości i wzruszeń.</p>
						<p>Zapytacie mnie dlaczego zajmuję się fotografią ślubną?</p>
						<p>Otóż chcę zatrzymać czas, sfotografować Twoich rodziców, trzymających się za ręce i wycierających łzy wzruszenia w kościelnej ławce. Taniec Twojej młodszej siostry z chłopakiem, którego być może poślubi już za trzy lata. Dzieci sąsiadów, które rosną bardzo, ale to bardzo szybko i Twój pierwszy już małżeński pocałunek. Twojego najlepszego przyjaciela wykonującego mocno wyćwiczony, jeszcze studniówkowy taneczny popis, a być może nawet byłego chłopaka, który ze łzą w oku przytrzyma Cię w objęciach trochę dłużej, korzystając z takiej okazji podczas składania życzeń ślubnych.</p>
						<p>Masz jak w banku, że ślubny tort zniknie w czasie krótszym niż godzina, kwiaty zwiędną wkrótce po ceremonii, a suknia ślubna wróci do szafy rano następnego dnia. Ale zdjęcia - pomyśl - one zostaną na zawsze. Będą z wami kiedy narodzą się wasze dzieci, kiedy będziecie przechodzić przez największą w karierze małżeńskiej kłótnię. Zawsze będą przypominać wam jak bardzo się kochacie. Kiedy waszych rodziców już nie będzie z wami, zdacie sobie sprawę, że ślub to była ostatnia okazja na podziękowania i na wspólny taniec.</p>
						<p>Moją misją jest więc uwiecznienie tych wszystkich chwil, podarowanie Wam zdjęć w albumie, który przetrwa wieki i przypomni wam dlaczego chcieliście wydać tak idealne i tak bardzo drogie przyjęcie ślubne.</p>
						<p>Jeżeli planujesz swój ślub właśnie teraz to zapomnij o targach ślubnych, wyłącz internet i zamknij katalogi mody ślubnej. Popatrz na osobę z którą chcesz przejść przez życie. Przypomnij sobie dlaczego to robisz i pamiętaj o tym, żeby gdy dzień ślubu nadejdzie cieszyć się nim z całego serca. Zero stresu z powodu sukni ślubnej, pierwszego tańca, pocałunków na forum rodziny, czekoladowej fontanny czy kwiatów.</p>
						<p>Pamiętaj, kiedy impreza się skończy, będziecie już na zawsze razem otoczeni ludźmi, którzy doskonale was znają i kochają najbardziej na świecie. Wybierając mnie na Waszego fotografa ślubnego będziecie mieli też album pełny bezcennych zdjęć.</p>
						<p style="text-align:right"><br/>Pozdrawiam i zapraszam serdecznie do skorzystania z moich usług.<br/>Tomasz Prokop - Fotograf Ślubny Kraków.</p>
					</div>
					
			  	</div>
			  	<div class="bottom-spacer-wider-2" style="clear:both;"></div>
		  	</article>
		  	
		  	<article>
				<header>
			    	<h1 class="entry-title">FAQ - MOJE ODPOWIEDZI NA CZĘSTO ZADAWANE PYTANIA</h1>
			  	</header>
			  	<div class="entry-summary">
			  		<div class="hidden-xs hidden-sm hidden-md col-lg-4" style="padding:3px 20px 0px 0px; ">
						<img src="http://99foto.pl/wp-content/uploads/2014/10/misja_4.jpg" alt="fotograf ślubny kraków" class="img-responsive" /><br/>
						<img src="http://99foto.pl/wp-content/uploads/2014/10/misja_5.jpg" alt="fotograf ślubny tarnów" class="img-responsive" />
						<!--<br/><img src="http://99foto.pl/wp-content/uploads/2014/10/misja_5.jpg" alt="fotograf ślubny tarnów" class="img-responsive" />-->
					</div>
					<div class="col-lg-8">
						<p>1. Czy posiadasz zaświadczenie z kurii zezwalające na fotografowanie podczas ślubów?<br/><i>Tak przeszedłem kurs w kurii i posiadam zaświadczenie zezwalające na fotografowanie uroczystości religijnych.</i></p>
						<p>2. Czy posiadasz zapasowy aparat w przypadku awarii?<br/><i>Zawsze posiadam drugi aparat na wypadek awarii.</i></p>
						<p>3. Na jakim sprzęcie pracujesz? <br/><i>Zdjęcia wykonuję pełnoklatkowymi lustrzankami cyfrowymi Nikon. Używam jasnych stałoogniskowych obiektywów Nikkor o ogniskowych od 14mm do 85mm.</i></p>
						<p>4. Do której godziny jesteś na weselu?<br/><i>Na weselu jestem do godziny pierwszej w nocy. Wszystkie najważniejsze atrakcje wieczoru dzieją się do tej chwili.</i></p>
						<p>5. Na jakim terenie pracujesz?<br/><i>Mieszkam w Krakowie. Mogę jednak uwiecznić Waszą uroczystość (lub też wykonać sesję plenerową) w dowolnym miejscu w południowej Polsce - kwestia dopłaty za dojazd.</i></p>
						<p>6. Czy obrabiasz zdjęcia?<br/><i>Oczywiście. Każde zdjęcie wykonuję w formacie RAW - traktuję je jako półprodukt, z którego powstanie fotografia.</i></p>
						<p>7. Czy ze zdjęć, które od Ciebie dostaniemy możemy sobie wywołać odbitki o dużym rozmiarze?<br/><i>Tak, zdjęcia otrzymujecie w dużej rozdzielczości 3520px.</i></p>
						<p>8. Kiedy robisz plener?<br/><i>Na sesję plenerową zawsze umawiamy się po ślubie. Z reguły staram się, aby wykonać zdjęcia w tygodniu po Waszym ślubie jednak jeśli wyjeżdżacie w podróż poślubną lub macie urlop - bez problemu przesuniemy ją na termin późniejszy - do wspólnego ustalenia.</i></p>
						<p>9. Jak długo trwa plener? Jak wygląda taka sesja plenerowa?<br/><i>Na sesję zarezerwujcie sobie minimum 3h - wszystko zależy od tego gdzie jest sesja, czy musimy daleko dojeżdżać. Miejsce sesji plenerowej ustalamy wspólnie. Jeśli Wy macie pomysł na zdjęcia - jestem otwarty na Wasze propozycje. Jeśli macie zainteresowania, hobby - z których gadżety możemy wykorzystać na sesji - powiedzcie mi o tym. Zawsze chcę, aby plener był związany z Wami. Kiedy nie uda się Wam nic wymyślić - zawsze staram się aby było ciekawie i podsuwam moje propozycje.</i></p>
						<p>10. Jak wcześnie trzeba rezerwować termin?<br/><i>Zasada jest prosta, im szybciej tym lepiej, jeżeli jesteście zdecydowani abym to ja uwiecznił Waszą uroczystość - wypełnijcie <a href="http://99foto.pl/kontakt/">formularz</a> i skontaktujcie się ze mną jak najwcześniej. Warunkiem pełnej rezerwacji terminu jest podpisanie umowy.</i></p>
					</div>
					
			  	</div>
			  	<div class="bottom-spacer-wider-2" style="clear:both;"></div>
		  	</article>
		  	
		</main>
	</div>
</div>




